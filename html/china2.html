<!DOCTYPE html>
<html lang="en"> <head><title>Rajasankar</title><meta charset="utf-8"/><link href="stylesheets/normalize.css" rel="stylesheet" type="text/css"/><link href="stylesheets/stylesheet.css" rel="stylesheet" type="text/css"/><link href='http://fonts.googleapis.com/earlyaccess/droidsanstamil.css' rel='stylesheet' type='text/css'><link href="stylesheets/github-light.css" rel="stylesheet" type="text/css"/></head><body><section class="page-header"><h1 class="project-name">﻿ராஜசங்கரின் தமிழ் பதிவுகள்
</h1><h2 class="project-tagline">சமூகம், அறிவியல், பொருளாராதாரம் பற்றிய பதிவுகள்</h2><html><body><a class="btn" href="https://rajasankar.github.io/tamil">முதல் பக்கம் பார்க்க</a><a class="btn" href="https://github.com/rajasankar/tamil/zipball/master">அனைத்து பக்கங்களையும் தரவிறக்க</a>
</body></html></section><section class="main-content"><html><body><h1 id="-2">சீனாவும் இந்தியாவும் - 2</h1>
<p>சீனத்தை பற்றி எழுதும் இந்திய பத்திரிக்கைகளும் சரி மோடியின் சீன விஜயத்தை பற்றி மோசமாக எழுதும் அறிவுசீவிகளும் சரி, சீனாவின் கடந்த கால செய்கைகளையோ அல்லது ஏன் சீனா பாகிஸ்தானை நட்பாக வைத்திருக்கிறது என்றெல்லாம் எந்த விதமான அடிப்படை புரிதல்களும் இல்லாமலே <br/>
எழுதுகிறார்கள். </p>
<p>கூடவே சீனாவிலே சாதி ஆதிக்கம் இல்லை, அங்கே எல்லாம் ஒழுங்காக இருக்கிறது என்று சொல்பவர்களோ அல்லது சீனர்களின் முன்னேற்றத்திற்கு காரணம் சாதி இல்லாததே என்றும் சொல்பவர்களும் சீனாவின் வரலாற்றை பற்றி ஒரு துளியும் படித்திருப்பார்களா என தெரியவில்லை. </p>
<p>சீனத்தின் வரலாறு கொஞ்சம் நெடியது. நம்மைப்போலவே 2000 வருட வரலாறு கொண்டவர்கள். நம்மைப்போலவே படையெடுப்புகள், உள்நாட்டு போர்கள் என பல பிரச்சினைகளில் மாட்டியவர்கள். நம்மைப்போலவே அந்நிய ஆதிக்கத்தில் மாட்டி முன்னேற்றத்தை இழந்தவர்கள். </p>
<p>சீனர்கள் வெகுகாலம் மன்னராட்சியில் இருந்தவர்கள், நடுவே சில சில காலங்களை தவிர முழு சீனமும் பெரும்பாலும் ஒரே மன்னரின் கீழ் இருந்தவையே. சீனம் என சொல்லப்படுவது <strong>சீன முதல்நிலம் (Main Land China)</strong> என்பதான இப்போதைய <em>திபெத்</em>, <em>உள் மங்கோலியா</em> போன்ற பகுதிகளை தவிர்த்து. நம்மாட்ட்களுக்கு மெயின்லேட் சைனா என்றால் சோரு போடும் ஓட்டல் தான் ஞாபகம் வரும். </p>
<p>சீனத்தின் மன்னர் அளவு கடந்த அதிகாரம் கொண்டவர். மன்னரை குற்றமே சொல்லமுடியாது. ஜப்பான் போல மன்னரை நேருக்கு நேர் பார்த்து பேசக்கூட முடியாது. கூடாது. மன்னர் தவறு செய்தால், <em>வாத்து தலைகீழாக பறக்கிறது</em>, <em>பன்றிக்கு கொம்பு முளைத்திருக்கிறது</em> போன்ற நிகழ்ச்சிகள் நடந்ததாக <br/>
எழுதி வைப்பார்கள், மன்னர் அதை படித்துவிட்டு மாற்றினால் உண்டு. </p>
<p>கூடவே சீனர்கள் ஹான் எனும் வம்சாவளியை சார்ந்தவர்கள். இன்றைக்கு உலக மக்கள் தொகையில் அந்த வம்சாவளியினர் 16 சதம். <br/>
ஆமாங்க. மொத்த மக்கள் தொகையில் சீன ஹான் இனத்தவர் மட்டும் 16 சதம். </p>
<p>இவற்றையெல்லாம் கணக்கில் கொண்டு பின்னர் 1916 இல் நடந்த நிகழ்வுகளை பார்க்கவேண்டும். <strong>கடைசி பேரரசர் (Last Empire) </strong> எனும் படம் ஞாபகம் இருக்கலாம். சீனா அரசாட்சியில் இருந்து குடியரசுக்கு மாறும் நிகழ்வு அது. </p>
<p>சீனத்தின் முதல் குடியரசு ஆட்சி <strong>கோமிண்டாங் கட்சி</strong>யின் ஆட்சி. அதன் தலைவர் <strong>ஷியாங்கே ஷேக்</strong> தான் முதல் அதிபராக ஆண்டார். கோமிண்டாங் கட்சிக்கும் <strong>சீன கம்யூனிஸ்ட் கட்சி</strong>க்கும் சண்டை வந்து அதிலே தோற்ற சிங்யாங்கே ஷேக் <strong>தைவானு</strong>க்கு தப்பி ஓடி அங்கே ஆட்சி அமைக்கீறார். சீனாவில் <strong>மாசேதுங் அரசு</strong> அமைக்கிறார். </p>
<p>1970கள் வரை தைவான் தான் ஐநா சபையில் உறுப்பு நாடாகவும் <strong>வீட்டொ அதிகாரம்</strong> கொண்ட நாடாகவும் இருந்தது. இந்தியாவுக்கு வந்த அந்த வீட்டோ அதிகாரத்தை சீனாவுக்கு கொடுக்க சொன்ன அறிவாளி இந்தியாவின் முதல் பிரதமர் <strong>ஜகவர்லால் நேரு</strong>.<br/>
இப்போ தைவான் சர்வதேச உலகில் தனிமைப்படுத்தப்பட்ட நாடு, பொருளாதார நிலையில் முன்னேறிய நாடு என்றாலும் பெரும்பாலான நாடுகளுடன் தூதரக உறவு கிடையாது.<br/>
விளையாட்டு போட்டிகளில் கூட <strong>சீன தைபை</strong> என்ற பெயரில் தான் கலந்து கொள்ளமுடியும். <br/>
ஐநா சபையில் உறுப்பு நாடு அல்ல. </p>
<p>கம்யூனிஸ்டு என்பதால் சோவியத் ரஷ்யா உதவியதும் பின்பு மாசேதுங்குக்கும் ரஷ்ய கம்யூனிஸ்டு கட்சிக்கும் ஏற்பட்ட பிரச்சினையில் ரஷ்யா உதவியதை நிறுத்தியதும், கொரிய போரில் வட கொரியாவுக்கு ஆதரவாகவும், இன்னோர் பக்கம் வியட்நாமை தாக்கியதும் நினைவில் வைத்துக்கொள்ளவேண்டியவை. </p>
<p>சீனாவின் சுற்றியுள்ள அனைத்து நாடுகளுடனும் எல்லை பிரச்சினை உண்டு. சீனாவின் சொல் பேச்சு கேட்டு நிலத்தை விட்டுக்கொடுத்த ஒரே நாடு பாகிஸ்தான். </p>
<p>கூடவே சீனா சர்வதேச உலகில் தனிமைப்படுத்தப்பட்டு இருந்த பொழுதும் சரி, <strong>அமெரிக்க அதிபர் நிக்சனி</strong>ன் வருகையை உறுதி செய்து அதற்கு வேலை செய்து சீனாவை திரும்பவும் வலுவுள்ள நாடாக ஆக்கியதும் சரி பாகிஸ்தானின் உதவி தான். பாகிஸ்தானுக்கு சீனா உதவி செய்வது இந்த நன்றிக்கடனுக்காவும் இன்னும் கையாளாக இருக்கும் படி இருப்பதாலும் தான். </p>
<p>பல விஷயங்களை சுருக்கமாக சொல்லியிருக்கிறேன். இன்னும் 1991 க்கு பின்னர் <strong>டெங் ஜியோபிங்</strong> கொண்டு வந்த மாற்றங்கள் என்ன? <br/>
சீனாவின் இப்போதைய செயல்பாடுகள் என்ன என்பதை பார்த்த பின்பே மோடியின் விஜயம் எப்படி பட்டது என புரிந்து கொள்ள முடியும்.</p></body></html><html><body><footer class="site-footer">
<p>தொடர்புக்கு டிவிட்டர் <a href="http://twitter.com/rajasankar">@rajasankar</a> , பேஸ்புக் <a href="http://facebook.com/rajasankar">Rajasankar</a></p>
<span class="site-footer-owner"><a href="https://github.com/rajasankar/Tamil">தமிழ் பதிவுகள்</a> is maintained by <a href="https://github.com/rajasankar">rajasankar</a>.</span>
<span class="site-footer-credits">This page was generated by <a href="https://pages.github.com">GitHub Pages</a> using the <a href="https://github.com/jasonlong/cayman-theme">Cayman theme</a> by <a href="https://twitter.com/jasonlong">Jason Long</a>.</span>
</footer></body></html></section></body></html>
