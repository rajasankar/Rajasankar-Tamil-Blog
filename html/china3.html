<!DOCTYPE html>
<html lang="en"> <head><title>Rajasankar</title><meta charset="utf-8"/><link href="stylesheets/normalize.css" rel="stylesheet" type="text/css"/><link href="stylesheets/stylesheet.css" rel="stylesheet" type="text/css"/><link href='http://fonts.googleapis.com/earlyaccess/droidsanstamil.css' rel='stylesheet' type='text/css'><link href="stylesheets/github-light.css" rel="stylesheet" type="text/css"/></head><body><section class="page-header"><h1 class="project-name">﻿ராஜசங்கரின் தமிழ் பதிவுகள்
</h1><h2 class="project-tagline">சமூகம், அறிவியல், பொருளாராதாரம் பற்றிய பதிவுகள்</h2><html><body><a class="btn" href="https://rajasankar.github.io/tamil">முதல் பக்கம் பார்க்க</a><a class="btn" href="https://github.com/rajasankar/tamil/zipball/master">அனைத்து பக்கங்களையும் தரவிறக்க</a>
</body></html></section><section class="main-content"><html><body><h1 id="-3">இந்தியாவும் சீனாவும் -3</h1>
<p>1990களில் இந்தியாவும் சீனாவும் ஒரே மாதிரியான நிலையில் இருந்தவை. இந்தியா கொஞ்சமாக சோசிலிசத்தை விட்டு வெளியேறியது <strong>1991</strong> இல். <br/>
சீனாவில்  டெங்ஜியோபிங் சீர்திருத்தங்களை ஆரம்பித்து வைத்தது <strong>1989</strong> இல். </p>
<p>ஒரு மூனு வருசம்தான் இடைவெளி ஒன்னும் பெரிசா இல்லே. ஆனா அப்ப இரு நாடுகளும் ஒரே மாதிரியான தனி நபர் வருமானம், வெளிநாட்டு முதலீடு ஏற்றுமதி எல்லாம் கொண்டிருந்தவை. அவற்றை தனியே கொடுத்திருக்கிறேன். </p>
<p>ஆனால் இன்றைக்கு சீனாவின் தனிநபர் வருமானம் நம்மைப்போல் 6 மடங்கு. சீனா உலகின் இரண்டாவது பெரிய பொருளாதாரத்தையும் மிக அதிக மதிப்புள்ள கம்பெனிகளில் முதல் பத்தில் ஐந்தை சீனா பிடித்துள்ளது. மிச்ச ஐந்து அமெரிக்கா என சொல்லி தெரியவேண்டியதில்லை. </p>
<p>இந்திய கம்பெனிகளோ முதல் நூறில் கூட கிடையாது. ஆமாம் ஒரு கம்பெனி கூட முதல் நூறு கம்பெனிகளில் கிடையாது. </p>
<p>இது மட்டுமல்ல, அதிக ஆட்கள் வேலை செய்யும் நிறுவனங்களில் 3 சீனாவில் இருக்கிறன. உலகின் மதிப்புள்ள பல்கலைகழகங்களில் பாதி சீனாவிலே தான் இருக்கின்றன. அந்த மதிப்புகூட்டு பட்டியலையும் சீனா பல்கலைகழகமே தயாரிக்கிறது. நம்மூர் பல்கலைகழகங்களை பற்றி கேட்கவே வேண்டாம். </p>
<p>ஐஐடி எல்லாம் வெறும் வாயிலே பாயாசம் கிண்டும் கதைதான். ஒரு ஐஐடி கூட முதல் நூறில் இடம்பிடிக்கவில்லை. </p>
<p>கணினி துறையில் அதிக சக்தி வாய்ந்த சூப்பர் கம்யூட்டர் தரவரிசையிலும் சீனாவில் இருக்கும் சூப்பர் கம்யூட்டர் முதல் பத்தில் இடம்பிடித்துள்ளன. </p>
<p>நம்மூரில் இருக்கும் கம்யூட்டர்கள் 100 ஆவது இடத்தில் கூட இல்லை. </p>
<p>அமெரிக்கா சுதந்திரம் பெற்றதில் இருந்து இதுவரை எவ்வளவு கான்கீரீட் உபயோகம் செய்ததோ அதை ஒரே வருடத்தில் சீனா உபயோகப்படுத்தி கட்டிடங்கள் கட்டியுள்ளது. அதிக இரும்பு உபயோகம், சிமெண்ட் உபயோகம் என கொடி கட்டி பறக்கிறது. இது கூட எலெக்ட்ரானிக்ஸ் பொருட்கள் செய்யத்தேவையான அரிதான தனிமங்கள் இருக்கும் சுரங்கங்கள் சீனாவில் தான் உள்ளன. சீனா எலெக்ட்ரானிஸ் பொருள் தயாரிப்பில் முண்ணியில் இருக்க இதுவும் ஒரு காரணம். </p>
<p>ஆனால் இதெல்லாம் சீனாவால் எப்படி சாத்தியமாயிற்று? சீனா மட்டுமல்ல, தைவான், தென்கொரியா போன்ற நாடுகளும் இன்றைக்கு தொழில் நுட்பத்தில் முண்ணணியில் இருக்கிறார்கள். </p>
<p>தைவானின் பரப்பளவு நம்முடைய தமிழ்நாட்டை விட குறைவு. ஆண்டு பொருளாதார உற்பத்தியோ ஒட்டு மொத்த இந்தியாவை விட பல மடங்கு அதிகம். இதே நிலைதான் தென் கொரியாவிலும். </p>
<p>ஏன் இந்தியாவால் முன்னேற முடியவில்லை? சீனர்கள் இன்றைக்கு அமெரிக்காவுக்கே சவால் விடும் படி வளர்ந்திருக்கிறார்களே ஏன்? </p>
<p>இதிலே ஒரு ஒப்பீடு செய்யவேண்டும். </p>
<p>மேலே உலகின் மிக மதிப்பு வாய்ந்த ஐந்து கம்பெனிகள் சீனாவில் இருக்கின்றன என பார்த்தோம் இல்லையா அவை ஐந்து அரசு கம்பெனிகள். 1950கள் வாக்கிலே ஆரம்பிக்கப்பட்டு அரசால் நடத்தப்படும் கம்பெனிகள். அவற்றின் சொத்து மதிப்பை போட்டால் மயக்கம் வந்துவிடும் என்பதால் சுட்டியை <br/>
கீழே கொடுத்திருக்கிறேன். </p>
<p>இந்திய அரசு நிறுவனங்கள் ஏன் ஒன்று கூட அப்படி இல்லை? மதிப்பு வாய்ந்த கம்பெனிகளின் ஒன்றான <strong>ஸ்டேட் பேங்க் ஆப் இண்டியா</strong> இன்னும் ஒரு நாலஞ்சு வருடத்தில் அரசு பணம் கொடுக்காவிடில் வாராக்கடனில் மூழ்கிவிடும் என்கிறார்கள். </p>
<p>இது ஏன் இப்படி இருக்கிறது என பார்த்தோமாயின் சீனா ஏன் முன்னேறியது, இந்தியா ஏன் முன்னேறவில்லை என புரியும். </p>
<p>சீனாவில் கம்யூனிச சங்கங்கள் உண்டு. அரசு ஊழியர்களுக்கு விதிமுறைகள் இன்ன பிற எல்லாம் உண்டு. அதே போல அங்கேயும் ஊழலும் பணம் கையாடலும் என மனிதர்களுக்கு உரிய எல்லா குற்றங்குறைகளும் உண்டு. </p>
<p>அப்படியாயின் என்ன வித்தியாசம்? </p>
<p>வித்தியாசம் திறமைக்கு மட்டுமே மதிப்பு என்பதினால் தான். இங்கே திறமைக்கு மதிப்பு என்றால் உடனே படிப்பு, சான்றிதழ், இடஒதுக்கீடு இல்லையா என கிளம்பக்கூடாது. </p>
<p>திறமை என்றால் புதியதாக ஒன்றை செய்தல். அரசு அதிகாரிகள், ஊழியர்கள் என்பவர்கள் இங்கே பாருப்பா இதான் ரூல்ஸ் இதிலே <strong>ர</strong> க்கு ஒரு புள்ளி வைச்சு <strong>ர்</strong> என எழுதியிருக்காங்க. அதனாலே நீயும் ஒரு <strong>ர்</strong> ஐ போட்டுட்டு வா என சொல்லாமல் விதிகள் தவறாக இருப்பின் அதை மாற்றுதல். </p>
<p>பொருளாதாரத்தையும் வேலை வாய்ப்பையும் கொன்டு வர அரசு அதிகாரிகளே எல்லா முயற்சியையும் எடுத்தல். </p>
<p>ஒரு உதாரணம் சொல்கிறேன். <strong>ஆப்பிள் கம்பெனி</strong> <em>ஐபோன்</em> தயாரிக்கும் போது அதன் திரையில் கீறல் விழாமல் இருக்க கீறல் விழாத கண்ணாடியை பொறுத்த முயன்றார்கள். </p>
<p>அந்த கண்ணாடியை தயாரிக்கும் நிறுவனத்திற்கு ஆப்பிள் அதிகாரிகள் போன பொழுது பக்கத்திலே இன்னோர் தொழிற்சாலை கட்டப்பட்டுக்கொண்டிருப்பதை பார்த்து எதற்கு அது என கேட்டார்கள். </p>
<p>அதற்கு அந்த சீன முதலாளி சொன்னார், நீங்கள் எப்படியும் இன்னும் அதிக ஆர்டர் கொடுக்கப்போகிறீர்கள் எனவே அரசு எங்களுக்கு தொழிற்சாலையை விரிவு படுத்த <strong>மானியம்</strong> கொடுத்துள்ளது. இதனால் இன்னும் <strong>ஆயிரம் பேருக்கு</strong> வேலை கிடைக்கும் என. </p>
<p>எங்கே யோசித்து பாருங்கள், நம்முடைய நாட்டிலே இன்னும் ஒரு குறு, சிறு, நடுத்தர நிறுவனங்களின் முதலாளிகள் போய் இப்படி கடன் வாங்கிவிட முடியுமா? </p>
<p>டீக்கடை நடத்துபவர்கள், காய்கறி விற்பவர்கள், மீன் விற்பவர்கள் என அடிப்படை தொழிலாளிகள் யாரையாவது வங்கி அதிகாரிகள் மதிப்பார்களா? அரசு அதிகாரிகள் மதிப்பார்களா?</p>
<p>ஆனால் சீனாவில் இப்படி இருந்து உயர்ந்தவர்கள் ஏராளம். </p>
<p>சீனாவில் <strong>அலிபாபா</strong> கம்பெனியின் முதலாளி <strong>ஜேக் மா</strong> வை மிகவும் அசிங்கமாக இருக்கிறார் என மெக்டொனால்டு கம்பெனி பர்கர் விற்கும் இடத்திற்கு கூட வேலை எடுக்கமாட்டேன் என சொன்னது. இன்றைக்கு அவருடைய கம்பெனி சீனாவில் அதிகளவு பொருட்களை விற்கிறது. </p>
<p>ஐபோன், சாம்சங் போன்ற கம்பெனிகளுக்கு போன்களின் திரைக்கண்ணாடி தயாரித்து தரும் <strong>லென்ஸ்குருப்</strong> கம்பெனியின் முதலாளி அது போன்ற ஒரு கம்பெனியில் கூலி வேலை செய்தவர். 26 வயதில் கம்பெனி ஆரம்பித்து இன்றைக்கு <strong>சீனாவின் பணக்கார பெண்மணி</strong>. </p>
<p>கணினி துறையில் எடுத்துக்கொண்டாலும் <strong>பைடு</strong> போன்ற கம்பெனிகள் கூகுள் தேடலை விட நன்றாக வேலை செய்கிறன. </p>
<p>அவர்கள் காப்பி அடிக்கிறார்கள், அடுத்தவன் டெக்னாலஜியை அப்படியே சுட்டு செய்கிறார்கள் என்றெல்லாம் சொன்னாலும் அதையாவது செய்கிறார்கள் இல்லையா? </p>
<p>அதைக்கூட நம்மால் செய்யமுடியவில்லையே? </p>
<p>சீனர்கள் எப்படி தொலை நோக்கு பார்வையோடு யோசிக்கிறார்கள் என்பதையும், இந்தியாவும் மோடியும் இதை மாற்ற என்ன செய்கிறார்கள், என்ன செய்யவேண்டும் என்பதையும் பார்ப்போம்.</p></body></html><html><body><footer class="site-footer">
<p>தொடர்புக்கு டிவிட்டர் <a href="http://twitter.com/rajasankar">@rajasankar</a> , பேஸ்புக் <a href="http://facebook.com/rajasankar">Rajasankar</a></p>
<span class="site-footer-owner"><a href="https://github.com/rajasankar/Tamil">தமிழ் பதிவுகள்</a> is maintained by <a href="https://github.com/rajasankar">rajasankar</a>.</span>
<span class="site-footer-credits">This page was generated by <a href="https://pages.github.com">GitHub Pages</a> using the <a href="https://github.com/jasonlong/cayman-theme">Cayman theme</a> by <a href="https://twitter.com/jasonlong">Jason Long</a>.</span>
</footer></body></html></section></body></html>
